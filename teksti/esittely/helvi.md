Helvi tutustui Hurrin sisaruksiin Solid-aluluryhmässä 1970-luvun lopulla. 1980-luvun puolivälissä Helvi ja Merja olivat kämppäkavereita Itäkeskuksessa, ja kun Merja alkoi koota Lilithiä, Helvi oli heti valmis lähtemään mukaan.

Aiemmissa ryhmissä alttoa laulanut löysi itsensä yllättäen laulamasta sopraanostemmoja, ja perusujosta maalaisserkusta tuli dramaattinen diiva joka esitti vuorollaan sooloja joko lauaen tai nauraen. Huuliharppu ja mandoliini tulivat jossain vaiheessa mukaan kuvaan, ja niitä soitettiin vaikka taidot olivat vähän niin ja näin.

Siviilissä Helvi oli nörtti joka koodasi ohjelmia tietokoneille. Kun Lilith sai lehtijuttujen myötä julkisuutta, jotkut kollegoista eivät tästä ilmeisesti pitäneet, ja työpaikan kahvitilan seinälle ilmestyi yhden lehtiartikkelin kopio ironisilla kommenteilla höystettynä. 


<br><br><br>
<span style="color: red">teksti</span>
