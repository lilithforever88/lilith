Tutustuin Hurrin sisaruksiin Solid-aluluryhmässä 1970-luvun lopulla. 1980-luvun puolivälissä olimme Merjan kanssa kämppäkavereita Itäkeskuksessa, ja kun Merja alkoi koota Lilithiä, olin heti valmis lähtemään mukaan.

Aiemmissa ryhmissä alttoa laulanut löysi itsensä yllättäen laulamasta sopraanostemmoja, ja perusujosta maalaisserkusta tuli dramaattinen diiva joka esitti vuorollaan sooloja joko lauaen tai nauraen. Huuliharppu ja mandoliini tulivat jossain vaiheessa mukaan kuvaan, ja niitä soitettiin vaikka taidot olivat vähän niin ja näin.

Siviilissä olin nörtti joka koodasi ohjelmia tietokoneille. Kun Lilith sai lehtijuttujen myötä julkisuutta, jotkut kollegoista eivät tästä ilmeisesti pitäneet, ja työpaikan kahvitilan seinälle ilmestyi yhden lehtiartikkelin kopio ironisilla kommenteilla höystettynä.

Lilith oli luovuuden ja esiintymisen korkeakoulu, jossa taidot ja rohkeus kehittyivät kuin ohimennen. Yhdessä tekeminen oli antoisaa ja hauskaa. Tästä kaikesta jäi ihanat muistot.


