Aika Lilithissä oli antoisaa.Laulusiskot olivat ja ovat upeita naisia. Sain treenata lisää stemmalaulua ja oppia tarkemmin kuuntelemaan muita laulajia,vaikka kuoroissa ja ryhmissä olinkin jo laulanut.

Yhteistyö ja -laulu sujuivat hyvin mutta valitettavasti muut joutuivat kestämään Hurrin sisarusten kinastelua.

Keikat olivat mielenkiintoisia ja esiintyminen oli nautinnollista ja vapauttavaa tässä porukassa. Minun roolini oli usein hieman koominen,sitä se on ollut lapsesta asti. Aina piti punkea jonnekin esiintymään pilke silmäkulmassa. 

Lilithissä lauloimme riipaiseviakin lauluja täydellä sydämellä.

Lilith-vuodet olivat tärkeitä tielläni laulajana ja näyttelijänä.
Kiitos siskot ja lystiä oli!


